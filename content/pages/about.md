Title: O blogu
Date: 2017-04-28
slug: about
Summary: Blog jest próbą dokumentacji mojej wyprawy do Azji w 2017 podczas urlopu "sabbatical", głównie żeby podzielić sie zdjęciami i obecną lokalizacją z rodziną i znajomymi.

Blog jest próbą dokumentacji mojej wyprawy do Azji w 2017 podczas urlopu **"sabbatical"** ,głównie żeby podzielić sie zdjęciami i obecną lokalizacją z rodziną i znajomymi.

Chociaż mam skrytą nadzieje, że zachęci on inne kobiety to podróżowania samej (bo naprawde warto).

## Jadę Sama
Zarówno wyprawa jak i tytuł bloga zostały po częsci zainspirowane ksiażką Marzeny Filipczak [**"Jadę sobie"**](http://marzenafilipczak.pl/2014-04-29-14-21-50/jade-sobie).

Tak samo jak autorka mam dość mglisty plan trasy, ale nie zamierzam udawać się w aż tak odludne okolice. Podrózuje z laptopem i nie bedę sie za często oddalać od miejsc z zasięgiem do internetu.

Drugą inspiracją do tytułu jest popularny na mediach społecznościowych hashtag [**#viajosola**](http://www.cntraveler.com/stories/2016-03-17/viajosola-why-women-should-never-stop-traveling-alone), wspierający prawo kobiet do podróżowania solo.

## Sabbatical
Sabbatical jest dłuższą przerwą w karierze, zazwyczaj trwa od 3 miesiacy do roku, idealnie co siedem lat. Osoby podejmują go w celu spełnienia jakiegoś marzenia (np. podróżowania), skupieniu sie na rozwoju osobistym i przypomnieniu jak czerpiać radość z życia i pracy.

Steven Sagmeister opisuje kożyści związane z roczną przerwą w swojej [prezentacji TED](https://www.ted.com/talks/stefan_sagmeister_the_power_of_time_off).
